---
title: Componente core moduli adattivi - Pulsante Invia
description: Utilizzo o personalizzazione del componente core del pulsante di invio dei moduli adattivi.
role: Architect, Developer, Admin, User
exl-id: e4b8e475-79b9-4c4d-9f11-a125a424d32b
source-git-commit: 6725784bd4c94d433c91d6bd65d14d03cbefd954
workflow-type: ht
source-wordcount: '1508'
ht-degree: 100%

---


# Componente pulsante di invio {#submit-button}

Un pulsante di invio in un modulo adattivo è un pulsante che consente agli utenti di inviare i dati del modulo a un server per l’elaborazione. Facendo clic sul pulsante Invio, i dati del modulo vengono inviati al server, dove possono essere memorizzati, elaborati o utilizzati per vari scopi, ad esempio per l’invio di un’e-mail o l’aggiornamento di un database.

Il pulsante Invia è in genere il passaggio finale del processo di compilazione del modulo e viene utilizzato per avviare il processo di invio dei dati del modulo al server.

{{traditional-aem}}

**Esempio**

![Esempio di pulsante](/help/adaptive-forms/assets/example-button.png)

## Utilizzo {#reasons-to-use-submit-button}

I motivi per utilizzare un pulsante di invio in un modulo adattivo sono i seguenti:

- **Invio dei dati**: il pulsante di invio è il meccanismo principale per l’invio dei dati del modulo a un server per l’elaborazione.

- **Esperienza utente migliorata**: un pulsante di invio ben progettato può migliorare l’esperienza utente fornendo un feedback chiaro sul processo di invio del modulo e indicando quando il modulo è stato inviato correttamente.

- **Convalida dei dati**: il pulsante di invio può essere utilizzato per attivare i controlli di convalida dei dati, garantendo che i dati del modulo siano completi e precisi prima dell’invio al server.

## Versione e compatibilità {#version-and-compatibility}

Il componente core Pulsante di invio dei moduli adattivi è stato rilasciato a febbraio 2023 come parte dei Componenti core 2.0.4 per Cloud Service e dei Componenti core 1.1.12 per AEM Forms 6.5.16.0 o versioni successive. Di seguito è riportata una tabella che mostra tutte le versioni supportate, la compatibilità AEM e i collegamenti alla documentazione corrispondente:

| Versione del componente | AEM as a Cloud Service | AEM 6.5.16.0 Forms o versioni successive |
|---|---|---|
| v1 | Compatibile con <br>[versione 2.0.4](/help/adaptive-forms/version.md) e successive | Compatibile con <br>[versione 1.1.12](/help/adaptive-forms/version.md) e successive, ma precedenti a 2.0.0. |

Per informazioni sulle versioni dei componenti core, consulta il documento [Versioni dei componenti core](/help/adaptive-forms/version.md).

<!-- ## Sample Component Output {#sample-component-output}

To experience the Accordion Component as well as see examples of its configuration options as well as HTML and JSON output, visit the [Component Library](https://adobe.com/go/aem_cmp_library_accordion_it). -->

## Dettagli tecnici {#technical-details}

Ottieni informazioni aggiornate sul componente core del pulsante di invio dei moduli adattivi dalla documentazione tecnica disponibile in [GitHub](https://github.com/adobe/aem-core-forms-components/tree/master/ui.af.apps/src/main/content/jcr_root/apps/core/fd/components/form/button/v1/button). Per ulteriori informazioni sullo sviluppo dei componenti core, consulta la [Documentazione per gli sviluppatori di componenti core](/help/developing/overview.md).

## Finestra di dialogo per la configurazione {#configure-dialog}

Puoi personalizzare facilmente l’esperienza del pulsante di invio per i visitatori tramite la finestra di dialogo Configura. Puoi anche definire le opzioni del pulsante di invio con facilità per un’esperienza utente semplice.

### Scheda Base {#basic-tab}

![Scheda Base](/help/adaptive-forms/assets/button_basictab.png)

- **Nome**: è possibile identificare facilmente un componente modulo con il suo nome univoco sia nel modulo che nell’editor di regole, ma il nome non deve contenere spazi o caratteri speciali.

- **Titolo** : con il relativo titolo è possibile identificare facilmente un componente in un modulo e, per impostazione predefinita, il titolo viene visualizzato sopra il componente. Se non aggiungi un titolo, al posto del testo del titolo viene visualizzato il nome del componente.
- **Consenti testo formattato per titolo**: questa funzione permette agli utenti di formattare i titoli in testo normale, incorporando opzioni come il grassetto, il corsivo, il testo sottolineato, vari font, dimensioni dei font, colori e altre opzioni per migliorare la presentazione visiva e la personalizzazione. Offre maggiore flessibilità e controllo creativo nel far risaltare i titoli all’interno di documenti, siti web o applicazioni.\
  Dopo aver selezionato la casella di controllo **Consenti testo formattato per titolo**, le opzioni di formattazione diventano visibili per applicare lo stile al titolo del componente. Per accedere a tutte le opzioni di formattazione disponibili, fai clic sulla scheda ![Icona schermo intero](/help/adaptive-forms/assets/fullscreen-icon.png).

  ![Supporto testo RTF](/help/adaptive-forms/assets/richtext-support-title.png)

- **Riferimento di binding**: un riferimento di binding è un riferimento a un elemento dati memorizzato in un’origine dati esterna e utilizzato in un modulo. Il riferimento di binding consente di eseguire un binding dinamico dei dati ai campi del modulo, in modo che il modulo possa visualizzare i dati più aggiornati dell’origine dati. Ad esempio, è possibile utilizzare un riferimento di binding per visualizzare il nome e l’indirizzo di un cliente in un modulo, in base all’ID cliente immesso nel modulo. È inoltre possibile utilizzare il riferimento di binding per aggiornare l’origine dati con i dati immessi nel modulo. In questo modo, AEM Forms consente di creare moduli che interagiscono con origini dati esterne, fornendo un’esperienza utente fluida per la raccolta e la gestione dei dati.
- **Contrassegna come elemento modulo non associato**: seleziona l’opzione per configurare un campo modulo non collegato ad alcun schema. Questa opzione consente di salvare i dati senza aggiornare l’origine dati. Consente inoltre di gestire i dati in modo personalizzato, separato dall’integrazione standard del database.
- **Nascondi componente**: seleziona questa opzione per nascondere il componente del modulo. Il componente rimane accessibile per altri scopi, ad esempio per i calcoli nell’editor di regole. Questa funzione è utile quando devi memorizzare informazioni che non devono essere viste o modificate direttamente dall’utente.
- **Disattiva componente**: seleziona questa opzione per disabilitare il componente. Il componente disabilitato non è attivo o modificabile dall’utente finale. L’utente può visualizzare il valore del campo, ma non può modificarlo. Il componente rimane accessibile per altri scopi, ad esempio per i calcoli nell’editor di regole.
  <!--   **Read-only** - Select the option to make the component non-editable. The user can see the value of the field but cannot modify it. The component remains accessible for other purposes, such as using it for calculations in the Rule Editor.-->

### Scheda Contenuto Guida {#help-content}

![Scheda Contenuto Guida](/help/adaptive-forms/assets/button_helptab.png)

- **Breve descrizione**: una breve descrizione è una breve spiegazione testuale che fornisce informazioni aggiuntive o chiarimenti sullo scopo di un campo modulo specifico. Aiuta l’utente a capire quale tipo di dati deve essere immesso nel campo e può fornire linee guida o esempi per garantire che le informazioni immesse siano valide e soddisfino i criteri desiderati. Per impostazione predefinita, le descrizioni brevi rimangono nascoste. Abilita l’opzione **Mostra sempre una breve descrizione** per visualizzarla sotto il componente.

- **Mostra sempre una breve descrizione**: abilita l’opzione per visualizzare la descrizione breve sotto il componente.

- **Testo guida**: il testo guida si riferisce a informazioni o indicazioni aggiuntive fornite all’utente per aiutarlo a compilare correttamente un campo del modulo. Viene visualizzato quando l’utente fa clic sull’icona dell’aiuto (i) posta vicino al componente. Il testo guida fornisce informazioni più dettagliate rispetto all’etichetta o al testo segnaposto di un campo del modulo ed è progettato per consentire all’utente di comprendere i requisiti o i vincoli del campo. Può inoltre offrire suggerimenti o esempi per rendere più semplice e precisa la compilazione del modulo.

### Accessibilità {#accessibility}

![Scheda Accessibilità](/help/adaptive-forms/assets/button_accessibilitytab.png)

- **Testo per utilità per la lettura dello schermo**: il testo per le utilità per la lettura dello schermo si riferisce al testo aggiuntivo destinato specificamente ad essere letto da tecnologie di assistenza, come le utilità per la lettura dello schermo, utilizzate da persone ipovedenti. Questo testo fornisce una descrizione audio dello scopo del campo modulo e può includere informazioni sul titolo, la descrizione, il nome del campo ed eventuali messaggi rilevanti (testo personalizzato). Il testo dell’assistente vocale consente di garantire l’accesso al modulo da parte di qualsiasi utente, comprese le persone ipovedenti, consentendo di comprendere appieno il campo del modulo e i relativi requisiti.
   - **Testo personalizzato**: seleziona questa opzione per utilizzare il testo personalizzato per le etichette di accessibilità ARIA. Selezionando questa opzione, viene visualizzata la finestra di dialogo Testo personalizzato. Puoi aggiungere informazioni rilevanti nella finestra di dialogo Testo personalizzato.
   - **Descrizione**: seleziona questa opzione per utilizzare la descrizione per le etichette di accessibilità ARIA.
   - **Titolo**: seleziona questa opzione per utilizzare il titolo per le etichette di accessibilità ARIA.
   - **Nome**: seleziona questa opzione per utilizzare il nome per le etichette di accessibilità ARIA.
   - **Nessuno**: seleziona questa opzione in caso tu non voglia aggiungere etichette di accessibilità ARIA.

## Finestra di dialogo per la progettazione {#design-dialog}

La finestra di dialogo per la progettazione consente di definire e gestire gli stili CSS per il componente pulsante di invio.

### Scheda Stili {#styles-tab}

La scheda è utilizzata per definire e gestire gli stili CSS per un componente. Il componente core del pulsante di invio dei moduli adattivi supporta il [Sistema di stili](/help/get-started/authoring.md#component-styling) di AEM.

![Finestra di dialogo per la progettazione](/help/adaptive-forms/assets/checkbox-style.png)

- **Classi CSS predefinite**: è possibile fornire una classe CSS predefinita per il componente core pulsante di invio dei moduli adattivi.

- **Stili consentiti**: è possibile definire gli stili fornendo un nome e la classe CSS che rappresenta lo stile. Ad esempio, puoi creare uno stile denominato “testo in grassetto” e fornire la classe CSS “spessore carattere: grassetto”. Puoi utilizzare o applicare questi stili a un modulo adattivo nell’editor di moduli adattivi. Per applicare uno stile, nell’editor dei moduli adattivi, seleziona il componente a cui applicare lo stile, passa alla finestra di dialogo delle proprietà e seleziona lo stile desiderato dall’elenco a discesa **Stili**. Per aggiornare o modificare gli stili, è sufficiente tornare alla finestra di dialogo per la progettazione, aggiornare gli stili nella scheda Stili e salvare le modifiche.

### Proprietà personalizzate

![Finestra di dialogo Proprietà personalizzate](/help/adaptive-forms/assets/checkbox-customproperties.png)

Le proprietà personalizzate consentono di associare attributi personalizzati (coppie chiave-valore) a un componente core del modulo adattivo utilizzando il modello di modulo. Le proprietà personalizzate vengono riflesse nella sezione delle proprietà della rappresentazione headless del componente. Consentono di creare un comportamento di modulo dinamico che si adatta in base ai valori degli attributi personalizzati. Ad esempio, gli sviluppatori possono progettare diverse rappresentazioni di un componente moduli headless su piattaforme mobili, desktop o web, migliorando in modo significativo l’esperienza utente su un’ampia gamma di dispositivi.

- **Nome gruppo**: puoi fornire un nome per identificare il gruppo di proprietà personalizzate. È possibile aggiungere, eliminare o ridisporre più gruppi di proprietà personalizzate. Dopo aver aggiunto il gruppo di proprietà personalizzate, puoi visualizzare le seguenti opzioni:

   - **Coppie chiave-valore**: puoi aggiungere più nomi e valori della proprietà personalizzata facendo clic sul pulsante **Aggiungi** per ogni gruppo di proprietà personalizzate.

   - **Elimina**: tocca o fai clic per eliminare il nome e il valore della proprietà personalizzata.

   - **Ridisponi**: tocca o fai clic e trascina per ridisporre l’ordine del nome e del valore della proprietà personalizzata.

## Articoli correlati {#related-articles}

{{more-like-this}}


## Consulta anche {#see-also}

{{see-also}}